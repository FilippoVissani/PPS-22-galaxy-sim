# Introduzione

`galaxy-sim` è un simulatore del moto dei corpi all'interno di una galassia.
Permette di vedere l'interazione che c'è tra varie tipologie di corpi celesti mentre orbitano attorno a un corpo principale posto al centro della galassia.

Una volta fatto partire l'applicativo sarà presente una schermata principale da cui si potrà far partire la simulazione.

Dopo aver fatto partire la simulazione si potrà visionare da un lato il vero e proprio movimento dei corpi, dall'altro delle tabs che mostreranno le informazioni dei vari corpi, un logger che mostra le eventuali collisioni avvenute e le statistiche della simulazione.
La simulazione potrà essere interrotta in qualsiasi momento.

Nella versione base di questa simulazione si può:
- osservare il movimento dei corpi celesti;
- visionare i nomi e le informazioni dei corpi presenti durante la simulazione;
- ottenere alcune statistiche sulla simulazione.

## Premesse della simulazione
La simulazione è stata sviluppata, per quanto possibile, attenendosi alle leggi gravitazionali e astrofisiche utilizzate per la comprensione del moto dei corpi nello spazio e del relativo ciclo di vita.
Tuttavia su alcuni aspetti non ci si è potuti attenere alla realtà dei fatti, in quanto sono ancora presenti dubbi e domande senza risposta tra gli studiosi del settore.

Un esempio a riguardo è l'utilizzo di corpi di riferimento attorno al quale fare orbitare le altre entità.
Per quanto sia veritiero l'utilizzo delle formule, non è possibile ottenere un comportamento completamente reale, siccome nella realtà i corpi sono mantenuti all'interno delle galassie anche grazie alla _materia oscura_, su cui ci sono ancora molti studi inconclusi.  